Děkujeme za přínosné a velmi kvalitně zpracované recenze našeho článku.

Upravili (přeformulovali) jsme některé části článku, které se recenzentům
zdály méně srozumitelné, přičemž jsme brali v potaz jejich dotazy a
doporučení. Opravili jsme drobné chyby v anglické gramatice a drobné
typografické chyby, na které nás upozornili recenzenti. Dle připomínek
recenzentů jsme také přidali citace na relevantní zdroje a definovali
nejasné termíny. Dále jsme sjednotili názvosloví určitých výrazů tak,
aby byla zachována konzistence v rámci celého článku.

Vzhledem k připomínce v jedné z recenzí jsme srozumitelněji popsali,
které principy a které algoritmy jsou převzaté z prací jiných autorů,
které metody jsme modifikovali a co je naše vlastní práce.

Závěr jsme se rozhodli v článku neuvádět především kvůli omezenému
rozsahu práce. A aby bylo jasnější, který z autorů se podílí na vývoji
kterého analyzátoru, doplnili jsme jména autorů k odkazům na
jednotlivé repositáře.
